### Типи дій
**ОСНОВНА ДІЯ**: Атака, взаємодія з предметами, надання першої допомоги, використання закляття тощо.

**ДІЯ РУХУ**: Лазіння, плавання, повзання, рух по складній місцевості — кожен рух = ½ дистанції. У бою дія руху має бути витрачена за один раз.

**ДІЯ НА ХОДУ**: Лягти, говорити, дістати підготовлений предмет тощо. Обмеження визначає ГМ.

**МИТТЄВА ДІЯ**: Швидка та проста дія, яка може бути виконана поза чергою персонажа. Використовується для незначних або термінових дій, таких як кинути предмет, швидко відреагувати тощо. Якщо відбувається кілька миттєвих дій одночасно, ГМ вирішує порядок їх виконання.

### Часті Дії в Бою

#### АТАКУВАТИ (Основна дія)

Ближня атака по ворогу в межах досяжності або дальня атака з використанням підготовленої зброї.

#### ЧАРУВАТИ (Основна дія)

Якщо маг отримав шкоду в цьому раунді, використав або сховав предмет рукою, якою виконує закляття, або зазнав сильного удару, він не може виконати цю дію. Якщо маг отримує шкоду під час виконання закляття, воно розвіюється, а слот витрачається.

#### ВИКОРИСТАТИ НАВИЧКУ (Основна дія)

Виконати дію в межах 6 секунд (наприклад, стабілізація союзника, поворот важеля тощо).

#### ПІДГОТУВАТИ/СХОВАТИ ПРЕДМЕТ (Основна дія)

Дістати зброю або предмет із рюкзака. Предмет змінює статус із "захованого" на "підготовлений" і навпаки.

#### МАСОВА АТАКА (Основна дія)

- Усі охочі виконують цю дію, націлюючись на одного ворога в межах досяжності.
- Після завершення атак усіх учасників, один із них виконує додаткову атаку з бонусами: +2 до влучання та +1 до ушкоджень за кожного додаткового атакуючого (максимум +6/+3).
- Ушкодження не перевищують максимальні для стандартної атаки і не враховуються для шокової шкоди.
- Навіть у разі промаху шокова шкода все одно завдається цілі, незалежно від КБ, наявності щита чи імунітету до шоку. Глуха оборона може запобігти шоковій шкоді.

#### ШТОВХНУТИ (Основна дія)

Кидок атаки. Успіх означає, що шкода не завдається, але виконується протиставлений кидок СИЛ/РУКОПАШКА або СИЛ/АТЛЕТИКА. Нападник обирає: ціль падає, чи її відкидають на 10 футів.

#### ЗЛАМАТИ ЩИТ (Основна дія)

Потрібна зброя: сокира, булава або сфокусована беззбройна атака. Кидок атаки. Успіх = щит ламається, але шкода цілі не завдається. Протиставлений кидок СИЛ/ОЗБРОЄННЯ (+1 у персонажа зі щитом). Магічні щити не ламаються. Для ремонту потрібна РЕМЕСЛО та 1 сцена.

#### ЗАХОПИТИ ВОРОГА (Основна дія)

- Кидок атаки + РУКОПАШКА. Успіх означає, що виконується протиставлений кидок СИЛ/РУКОПАШКА.
- Захоплена ціль і нападник не можуть рухатись і атакують лише беззбройними атаками.
- Щоб звільнитися, захоплений персонаж використовує Основну дію і виконує один протиставлений кидок СИЛ/РУКОПАШКА проти кожного нападника, який його утримує.
- Наприкінці кожного раунду захоплена ціль отримує шкоду, як від атаки РУКОПАШКА, від кожного нападника, який її утримує.
- Якщо ціль більша за нападника: нападник отримує штраф -2 до перевірки захоплення. Для істот, яких майже неможливо захопити, штраф становить -4.
- Для переміщення захопленої цілі нападник витрачає Основну дію і виконує протиставлений кидок СИЛ/РУКОПАШКА. Успіх: ціль переміщується на 10 футів разом із нападником або кидається на 5 футів і збивається з ніг. Невдача: захоплена ціль звільняється.

#### ВІДСТУП (Основна дія)

Вихід із ближнього бою, не провокує атак при нагоді. Потребує виконання Дії руху.

#### РИВОК (Основна дія + Дія руху)

Потрібно мінімум 10 футів для розгону. Персонаж рухається удвічі швидше по прямій. Після завершення руху персонаж виконує атаку ближнього бою або метальну атаку зі бонусом до влучання +2. Після атаки нападник отримує -2 до КБ до кінця раунду.

#### БІГ (Дія руху)

Персонаж рухається зі стандартною швидкістю в бою, зазвичай це 30 футів. Пересування по складній місцевості, лазіння, плавання чи повзання знижує швидкість удвічі.

#### ЕКРАНУВАТИ/ЗАХИСТИТИ СОЮЗНИКА (Дія руху)

- Персонаж обирає союзника в межах 10 футів, якого захищатиме до свого наступного ходу.
- Вороги, які намагаються атакувати захищеного союзника (дальнім або ближнім боєм), повинні пройти протиставлений кидок СИЛ або СПР. Для кидка використовується бойова навичка (РУКОПАШКА, СТРІЛЬБА або ОЗБРОЄННЯ) проти навички захисника.
- Якщо ворог зазнає невдачі, його атака перенаправляється на персонажа, який виконує захист.
- Персонаж може захищати кількість союзників, що дорівнює його рівню бойової навички.
- Якщо навичка персонажа < 1, він не може ефективно захищати союзника.

#### ШВИДКА АТАКА (Миттєва дія)

Виконується поза чергою зі штрафом -4 до влучання. Використовує Основну дію вашого ходу. Якщо декілька швидких атак виконуються одночасно, ГМ вирішує їхній порядок виконання. Швидкі атаки зазвичай доступні тільки персонажам або сильним НІПам-супротивникам. (Нема імені - нема швидких атак)

#### ГЛУХА ОБОРОНА (Миттєва дія)

Використовує Основну дію в раунді. Не може бути використана, якщо Основна дія вже витрачена. Уникає всієї шокової шкоди і персонаж отримує +2 бонус до КБ до свого наступного ходу. МОЖЕ запобігти шоковій шкоді від Масової атаки.

#### ПЕРЕЗАРЯДИТИ ЗБРОЮ (Основна дія/Дія руху/Дія на ходу)

- Основна дія: Перезаряджання зброї з повільним перезаряджанням (наприклад, арбалет).
- Дія руху: стандартне перезаряджання (лук без сагайдака).
- Дія на ходу: Перезаряджання стандартної зброї з підготовкою, як-от лук, якщо у персонажа є СТРІЛЬБА +1 і підготовлений сагайдак.

#### КИНУТИ ПРЕДМЕТ (Миттєва дія)

Кинути предмет аба звільнити руки.

#### ПІДНЯТИ ПРЕДМЕТ (Дія руху)

Взяти предмет у вільну руку. Підняті предмети мають статус "підготовлених".

#### ЛЯГТИ (Дія на ходу)

Лягти на землю, ускладнюючи далекі атаки по собі (-2 до влучання). Вороги поблизу отримують +2 до влучання по персонажу на землі.

#### ВСТАТИ (Дія руху)

Встати з положення лежачи і підняти речі.

#### ВІДКЛАСТИ ДІЮ (Дія на ходу)

Персонаж відкладає виконання решти своїх дій у цьому ходу до моменту, коли обрана ціль здійснить свою дію.

#### ЗАТРИМАТИ ДІЮ (Дія руху)

Персонаж утримує решту своїх дій до пізнішого моменту в раунді, їх можна буде використати як миттєві дії.

#### ЛЕТАЛЬНІ АТАКИ (Основна дія)

- Умови: ціль не має здогадуватися про атаку, 1 хвилина підготовки для виконання атаки, та підходяща зброя, якщо не вказано інше спеціальною здатністю чи Фокусом.
- Клас Броні цілі не враховується, якщо зброя нападника здатна завдати шкоду цілі.
- Атаки на відстані вимагають перевірки СПР/СТРІЛЬБА: Впритул: КС 6. Нормальна дистанція: КС 8. Дальня дистанція: КС 10.
- Атаки в ближньому бою завжди влучають.
- Особливі здібності: Ветеранська удача (Veteran's Luck): Воїни можуть повторно кинути невдалу перевірку.
- Якщо атака влучає, ціль виконує Фізичний рятівний кидок зі штрафом = рівень навички нападника.
- Невдача: Ціль стає С.Пораненою (або втрачає свідомість, якщо нападник використовує нелетальну зброю).
- Успіх: Ціль все одно отримує максимальні ушкодження.
- Атака по непритомних або знерухомлених цілях завжди залишає їх С.Поранений.