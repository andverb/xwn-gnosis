## АРКАННА ТРАДИЦІЯ ПРИБОРКУВАЧА ЗВІРІВ (НАПІВКЛАС)

Приборкувач Звірів існує лише як частковий магічний клас, який береться разом із напіввоїном або частковим Експертом.

Приборкувачі Звірів отримують Виживання як бонусну Навичку на рівні 0, або на рівні +1, якщо вже володіють нею на рівні 0.

На початку гри Приборкувач Звірів знає Мистецтво "Приручити Звіра" та ще одне на свій вибір.

Приборкувачі Звірів не можуть накладати закляття, але отримують удвічі більше Мистецтв, ніж типовий частковий Маг, здобуваючи 2 Мистецтва на 3, 6 і 9 рівнях.

Мистецтва Приборкувача Звірів не обмежуються носінням броні.

### ПРАВИЛА ЩОДО ТВАРИН-КОМПАНЬЙОНІВ

Приборкувач може мати лише одну тварину-компаньйона одночасно. Тварину можна залишити в будь-якій місцевості, придатній для її виживання. Якщо її не вбито до повернення Приборкувача, зазвичай її можна буде знайти неподалік. Відпущені тварини зазвичай залишаються дружніми до Приборкувача, якщо їх не зневажали або якщо вони не надзвичайно дикі.

Компаньйон діє як незалежний союзник. Він виконує накази Приборкувача, якщо вони не суперечать його природі або не перевищують його інтелект. У бою компаньйон самостійно рухається, атакує, проходить перевірки Інстинкту та Моралі, й ухвалює рішення.

Якщо тварина зазнає жорстокого поводження або її використовують як гарматне м'ясо, вона може втекти або навіть повернутися проти колишнього господаря.

Компаньйон не може мати кількість Кісток Хітів (КХ) більшу, ніж рівень Приборкувача + 1.

Компаньйон не може володіти людським рівнем інтелекту.

Компаньйон повинен мати ім'я, яке йому дає Приборкувач.

### МИСТЕЦТВА ПРИБОРКУВАЧА

Зусилля Приборкувача розраховується через Навичку "Виживання". Максимум Зусилля = Виживання + модифікатор Мудрості або Харизми (мінімум 1).

*Сцена:* Відновлюється після 1 сцени.
*Невизначене:* Відновлюється, щойно мистецтво припинить дію.
*День:* Відновлюється після 1 ночі відпочинку.

**Приручити Звіра:**
Основна Дія.
Протягом дня ви можете знайти й приручити тваринного компаньйона. Якщо ви шукаєте конкретного звіра, він має водитися в цій місцевості, а для рідкісних створінь може знадобитися перевірка Виживання/Мудрості зі Складністю 10 або більше. Істота має право пройти Ментальний ряткидок, щоб опиратися прирученню й стати невразливою до ваших сил. Ви можете відпустити компаньйона як Основну Дію, якщо більше не потребуєте його служби або хочете приручити іншу істоту.

**Звіриний Бар'єр:**
Зусилля: Невизначене.
Дія на Ходу.
Поки Зусилля активне, звірі з низьким інтелектом не нападатимуть на вас, якщо не отримають наказ від господаря, не будуть голодними або якщо ви чи ваші союзники не вчините проти них ворожої дії. Після зникнення чи порушення бар'єра його не можна активувати повторно в цій же Сцені. Магічні або натреновані на охорону звірі, проходять Ментальний ряткидок, щоб опиратися мистецтву.

**Очі Звіра:**
Зусилля: Сцена.
Дія на Ходу.
Тривалість: 1 Сцена.
Ви можете ділитися почуттями зі своїм компаньйоном. Жодного з вас не можна застати зненацька, якщо не застали обох.

**Дика Стійкість:**
Максимальна кількість ваших ПЗ збільшується на базову кількість кісток хітів компаньйона (наприклад, компаньйон з 5КХ дає +5 ПЗ). Ви нечутливі до температурних екстремумів на відкритому повітрі. Базовий КБ = 14 + ½ вашого рівня ↑. Цей КБ може змінюватись від щита чи Спритності, але не броні.

**Вий Далекого Виклику:**
Зусилля: День.
Основна Дія.
Ви видаєте протяжний вий крізь простір і час. Істота, до якої звернений заклик, отримає його так, щоб встигнути дістатися до вас протягом п'яти хвилин. Якщо у вас наразі немає компаньйона, ви можете одразу Приручити цю істоту. Якщо шлях до вас є надмірно далеким, складним або небезпечним, зробіть перевірку Виживання/Харизми зі складністю 10 або більше. У разі провалу звір не зможе прибути, і ви не зможете викликати його знову протягом тижня.

**Удар у Слабке Місце:**
Під час завдання шкоди звірові фізичною атакою кидаєте кістки шкоди двічі й обираєте кращий результат.
Або: Зусилля: Сцена. Миттєва Дія. Коли союзник поруч влучає в звіра — ваша підказка дозволяє йому кинути шкоду двічі й узяти кращий результат.

**Ментальний Клич:**
Зусилля: Сцена.
Дія на Ходу.
Тривалість: 1 Сцена.
Ви встановлюєте телепатичний зв'язок зі своїм компаньйоном. Ви можете давати йому накази й отримувати інформацію, наскільки дозволяє його інтелект.

**Природна Зброя:**
Ваші атаки без зброї вважаються озброєними. Атрибут: Сила або Спритність. Навичка: Рукопашка або Озброєння. Шкода: 1к8. Шок: 2/КБ 13. Вони можуть шкодити істотам, нечутливим до немагічної зброї. Шкода й Шок збільшуються на +1 на 3 рівні, +2 на 6, +3 на 9.

**Чуття Звіра:**
Зусилля: Сцена.
Дія на Ходу.
Тривалість: 1 Сцена.
Ви бачите навіть у абсолютній темряві, можете винюхувати сліди й речі як вовк, та отримуєте +2 до всіх перевірок Уважності, що залучають зір, слух або нюх.

**Спільне Життя:**
Ваш компаньйон має КХ ≥ ваш рівень, навіть якщо зазвичай менше. Його бонус до влучання не може бути менше ніж ½ від його КХ ↑. Ви можете стабілізувати Смертельно Пораненого компаньйона, витративши Зусилля як Миттєву Дію.

**Швидке Зцілення:**
Зусилля: День.
Основна дія.
Зцилюєте 1к6 шкоди × рівень персонажа пораненому компаньйону. Це зцілення можна застосовувати лише 1/сцена або 15 хвилин.

**Мова Звірів:**
Зусилля: Невизначене.
Дія на Ходу.
Поки Зусилля активне, ви можете розмовляти з тваринами так, ніби вони мають людський інтелект, хоча їхні інтереси, знання й бажання не змінюються.